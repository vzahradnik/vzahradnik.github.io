---
title: Jedenásť dôvodov, prečo sa stať YouTuberom v roku 2020
excerpt: Trh s tvorbou obsahu rapídne rastie. Chopíte sa tejto príležitosti?
author: Vladimír Záhradník
date: 2019-12-28
categories: entrepreneur youtube marketing networking content comenio
hero: ./images/hero.jpg
lang: sk_SK
secret: true
---

YouTube založili vo februári 2005 traja bývalí zamestnanci PayPalu. Bolo to pred takmer 15 rokmi! Roky mal okolo seba auru, že je to platforma pre videá s mačkami a psami. Takéto videá tam stále sú, ale dnes vyzerá YouTube úplne inak. Pozrite sa na prvé nahrané video, ktoré spravil jeden zo zakladateľov YouTubu.

<div class="Image__Medium">
  <YouTube videoId="jNQXAC9IVRw" />
</div>

Viete, ako sa volá druhý najväčší vyhľadávač na svete? Je ním YouTube. Pokiaľ chce niekto variť, hľadá videá na YouTube. Podobne ľudia hľadajú videá, aby sa naučili niečo nové, aby sa zabavili alebo aby sa dozvedeli najnovšie správy zo sveta. Táto platforma úplne zmenila spôsob, ako ľudia trávia ich voľný čas. Tiež treba dodať, že slávni televízni hlásatelia už nie sú tí jediní, na ktorých záleží. Sú nimi aj bežní ľudia ako vy a ja!

Aj keď nesnívate o tom, že by ste raz boli slávnym YouTuberom, čítajte ďalej. Keby sa ma niekto pred piatimi rokmi spýtal, či chcem byť YouTuber, vysmial by som ho. Nuž, veci sa menia. Verím, že je mnoho vecí, ktoré môžete získať z toho, že ste na platforme. Zlepšíte sa v sociálnych zručnostiach, budete si viac veriť, budete lepší v časovom plánovaní, a možno, len možno, zistíte, že tvorba videí je vaša vášeň.

Dal som dokopy jedenásť dôvodov, prečo sa stať YouTuberom v roku 2020. Nový rok klope na dvere, môžete si to dať ako novoročné predsavzatie.

## Dôvod č.1: YouTube je nový LinkedIn
Áno, trochu som to prehnal. LinkedIn je a bude miestom, kde sa stretávajú ľudia z podnikateľského prostredia. Avšak YouTube ho veľmi dobre dopĺňa. Môžete byť veľmi skúsení vo svojom odbore a predsa môžete prísť o jedinečnú podnikateľskú príležitosť kvôli niekomu, kto už maká a zdieľa svoje myšlienky a názory v krátkych videách.

Videá si prirodzene získavajú pozornosť ľudí. Ako si prechádzajú príspevky na LinkedIne alebo Twitteri, zrazu na nich vyskočí vaše video. Vaše šance, že kliknú na tlačidlo Prehrať sú oveľa vyššie ako keby mali čítať text. Taktiež dokážu videá vašich divákov viac zaujať, pretože sa s vami prepoja na oveľa osobnejšej úrovni. Vo vašich videách taktiež zdieľate vaše emócie prostredníctvom gest, výrazov tváre a vášho hlasu, čím vaše myšlienky ešte viac zvýrazníte. Tiež je viac pravdepodobné, že budú diváci zdieľať vaše videá s ich priateľmi.

Napríklad, tu je video právnika, ktorý poskytuje svoje odborné rady u populárnych tém — skvelá reklama pre jeho podnikanie.

<div class="Image__Medium">
  <YouTube videoId="OUCm8TwqFvw" />
</div>

Ak sa rozhodnete vybudovať osobnú značku a zdieľať myšlienky na rôzne témy, ktoré vás zaujímajú, alebo sa budete sústrediť iba na témy v rámci vášho odboru, stále budete mať výhodu oproti ľuďom, ktorí videá nezverejňujú. Nakoniec aj LinkedIn uznal dôležitosť videí a spustil v roku 2017 [LinkedIn Video][linkedin-video].

Mať YouTube kanál sa stáva každým dňom čoraz bežnejšie. Za tri až päť rokov bude prezentácia formou videí štandardom. Pokiaľ budete tvoriť kvalitný obsah, ľudia si vás všimnú. Je to skutočne také jednoduché! [Tu][videos-vs-text] si prečítajte, aby ste sa dozvedeli viac o tom, prečo je video lepšie ako text.

## Dôvod č.2: Vybudujete si online osobnosť
Len nedávno som si kúpil [knihu][linkedin-personal-branding], ktorá sa zameriava na tvorbu osobnej značky na LinkedIne. Autorka mala jednu myšlienku, ktorá ma zaujala a ktorá je podľa mňa vhodná aj v kontexte YouTubu.

> Pokiaľ budete vašu osobnú značku ignorovať, budú ju za vás vytvárať druhí. Vaša značka už existuje, ale máte ju pevne pod svojou kontrolou?
> — <cite>Sandra Longová</cite>

Vaša online osobnosť je súčasťou vašej značky. Čokoľvek o vás druhí napíšu a povedia, je dostupné. Vezmite svoju online osobnosť pevne do vašich rúk a vytvarujte si ju tak, ako chcete, aby vás ostatní vnímali. Mali by ste sa snažiť o to, aby ste sa prezentovali online tým najautentickejším spôsobom, takže ak vás ľudia stretnú osobne, nebudú prekvapení tým, akí ste iní.

> Autentickosť je kľúčová.

Pokiaľ budete predstierať, že ste niekto iný, alebo budete odporúčať produkty, ktoré sú bezcenné len preto, že vám za to niekto zaplatil, vaša reputácia utrpí. Máte len jednu šancu ako si vybudovať dôveru. Snažte sa ju nepremrhať!

## Dôvod č.3: Zlepšíte sa v sociálnych sieťach a marketingu
Učte sa tým, že to robíte! Produkovať a zverejňovať videá nestačí. Potrebujete ich tiež promovať na sociálnych sieťach, inak ich nikto neuvidí. Pokiaľ to budete skúšať dostatočne dlho, stane sa z vás expert.

> Každá akcia vyvoláva rovnako veľkú reakciu opačného smeru.
> — <cite>Isaac Newton</cite>

Nepochybujem o tom, že je nekonečné množstvo workshopov, kde sa môžete dozvedieť o fungovaní sociálnych sietí a o marketingu. Avšak nie sú lacné a inštruktori témy nevysvetlia do hĺbky, pretože na to nie je dostatok času. Čo však môžete spraviť je aplikovať informácie z workshopov, kníh a rôznych online kurzov do praxe a sami uvidíte, ako to funguje v reálnom živote, priamo na vás. Časom sa v danej oblasti stanete expertom. Dokonca môžete začať druhých učiť a vybudovať si na tom živobytie.

<div class="Image__Medium">
  <YouTube videoId="vy_8-IVZ3_c" />
</div>

Pozrite si [Video Ranking Academy][vra] od Seana Cannella. YouTubera, z ktorého sa stal expert na marketing a sociálne médiá a ktorý si na tom vybudoval živobytie. Taktiež napísal knihu s názvom [YouTube Secrets][youtube-secrets]. Čítal som ju a poskytuje k téme cenné postrehy.

## Dôvod č.4: Výrazne rozšírite vašu profesionálnu sieť
Pokiaľ budete zverejňovať obsah, prilákate ním ľudí a časom získate stovky, možno tisíce sledovateľov. Pokiaľ ich chcete využiť a rozšíriť s nimi vašu profesionálnu sieť, mali by ste si určiť, kto sú vaši cieľoví poslucháči. Koho chcete prilákať a potenciálne s ním spolupracovať? Napríklad ja sa primárne zameriavam na podnikateľov a softvérových inžinierov, ktorých zaujímajú open-source technológie a ktorí vidia budúcnosť v decentralizovaných internetových službách.

Aby ste prilákali vašich cieľových poslucháčov, predstavte si niekoho, kto túto skupinu predstavuje. V mojom prípade ide o softvérového vývojára, ktorý chce postaviť svoje podnikanie na otvorených technológiách. Aký obsah by sa mu mohol páčiť? Ak už viete odpoveď, začnite tvoriť obsah a ľudia prídu. Odpovedajte na ich komentáre, komunikujte s nimi a budujte si komunitu. Potom je už jednoduché dať vašej komunite vedieť o vašom LinkedIn profile.

<div className="Image__Medium">
  <img src="./images/business-suit.jpg" alt="Podnikanie" />
  <figcaption>Zdroj: Hunters Race, Unsplash</figcaption>
</div>

Ktovie, možno jedného dňa budete chcieť spustiť nový produkt a budete hľadať spoluzakladateľov. Vo vašej sieti už možno budete mať niekoho, kto k vám dobre zapadne. Ale aj keby nie, vaši sledovatelia vám môžu pomôcť rozšíriť túto správu ďalej. Taktiež, pokiaľ máte lojálnych sledovateľov, môžu z nich byť aj vaši zákazníci. Čím viac ľudí poznáte, tým lepšie.

## Dôvod č.5: Zlepšíte sa v sebaprezentovaní
Schopnosť zdieľať vaše myšlienky je zásadná. Často vaše informácie druhí nepochopia správne. Informácie musíte vedieť podať stručným spôsobom a tak, aby ich ostatní dokázali jednoducho pochopiť. Počas mojich dvoch rokov v našom miestnom rečníckom klube som často zistil, že publikum úplne nepochopilo, čo som mal na mysli.

> Cvičenie robí majstra

Ako tvorca obsahu sa naučíte zdieľať vaše myšlienky pútavým a informatívnym spôsobom. Budete sa v tom zlepšovať zakaždým, keď dáte von nový obsah. Nakoniec sa naučíte byť verejným rečníkom. U vás doma a svojím tempom.

<div className="Image__Medium">
  <img src="./images/microphone.jpg" alt="Mikrofón" />
  <figcaption>Zdroj. Kane Reinholdtsen, Unsplash</figcaption>
</div>

Rozprávanie pred živým publikom má svoje špecifiká, ale ak budete pred kamerou suverénny, všetko podstatné sa naučíte oveľa rýchlejšie. Aj keď nemáte skúsenosti so živým publikom, vaša prezentácia bude dôveryhodnejšia.

## Dôvod č.6: Naučíte sa techniky editácie videa
Ľudia milujú príbehy, je to v našej DNA. Dnes nepotrebujete drahé vybavenie na to, aby ste sa podelili s príbehom, ktorý zaujme. Video podporuje váš príbeh a dokáže ho dostať na úplne novú emočnú úroveň.

<div className="Image__Medium">
  <img src="./images/video-editing.jpg" alt="Editácia videa" />
  <figcaption>Zdroj: Wahid Khene, Unsplash</figcaption>
</div>

Naučiť sa editovať videá vám zaberie veľa času. Opäť platí, že sa v tom zlepšíte zakaždým, keď dáte von nové video. V 21. storočí je perfektné mať zručnosti na úpravu videí vo vašom životopise.

## Dôvod č.7: Zlepšíte sa v plánovaní
Aby ste uspeli na YouTube, potrebujete tvoriť obsah pravidelne. Raz týždenne, dvakrát týždenne, raz mesačne. Na tom nezáleží. Avšak pokiaľ budete pridávať obsah pravidelne, podnieti to váš rast. Pričom platí, že zverejňovanie videí na pravidelnej báze vyžaduje plánovanie.

<div className="Image__Medium">
  <img src="./images/scheduling.jpg" alt="Plánovanie" />
  <figcaption>Zdroj: Estée Janssens, Unsplash</figcaption>
</div>

Dokonca aj vtedy, keď idete na dovolenku, by mali byť vaše týždenne videá zverejnené. Zlepšíte sa v plánovaní. Najprv natočíte jedno video naraz. Neskôr budete už mať asi skripty na niekoľko videí a všetky natočíte za jeden deň, pričom v nasleujúcich dňoch ich už len budete upravovať.

Naučíte sa byť efektívni — jednoducho prenosná zručnosť.

## Dôvod č.8: Naučíte sa byť vytrvalý
Vybudovať YouTube kanál alebo akúkoľvek online prítomnosť vyžaduje čas, veľa času. Ako vravia YouTuberi, YouTube je maratón. Mali by ste sa pripraviť na roky boja. Pokiaľ máte jasný cieľ, uspejete. Krok za krokom.

Práve dnes som si pozrel film Zakladateľ o Rayovi Krocovi, ktorý vybudoval McDonald's. Nebol najchytrejší, ale bol vytrvalý a nakoniec uspel.

<div class="Image__Medium">
  <YouTube videoId="ocXP1pLeqLM" />
</div>

Tento príbeh mi pripomína, ako blízko majú k sebe podnikatelia a YouTuberi. V skutočnosti sú všetci YouTuberi podnikatelia a mali by sme sa od nich učiť.

YouTuberi častokrát nemajú kapitál, keď začínajú, ale pomaličky budujú svoj kanál. Jedného dňa, ak boli dostatočne vytrvalí, sa obzrú späť a uvidia, koľko toho dokázali. Kiež by som to tiež raz mohol povedať, keď sa obzriem späť na svoj život.

## Dôvod č.9: Váš príjem diverzifikujete do viacerých zdrojov
Zarábanie peňazí by nemalo byť vašou hlavnou motiváciou, prečo začať s YouTubom. Vaša motivácia musí byť dostatočne silná, aby ste vydržali roky boja. Keď už som to povedal, zároveň platí, že ak už ste tvorca obsahu s veľkým počtom sledovateľov, máte šancu zarábať peniaze z viacerých zdrojov. Partnerský (affiliate) marketing, reklama, spustenie vlastného produktu, prilákanie ľudí k vášmu existujúcemu podnikaniu, sponzorstvá. Možnosti sú nekonečné a je len na vás, koľko zdrojov príjmu dokážete vytvoriť.

## Dôvod č.10: Naučíte sa byť podnikateľom tým najlacnejším možným spôsobom
Budovanie YouTube kanálu je veľmi podobné budovaniu startupu. Riziká zlyhania sú veľmi vysoké. Avšak je tu jeden podstatný rozdiel. Počiatočné náklady na to, aby ste sa stali YouTuberom, sú nízke. Potrebujete len fotoaparát (aj váš smartfón postačí) a môžete začať. Zvyšok si môžete kúpiť postupne, ako začnete zarábať peniaze.

Ak idete budovať startup, vaše náklady sú rádovo vyššie, aj keď na to idete úsporne. Neviem o žiadnom lepšom spôsobe, ako sa naučiť podnikateľské zručnosti. Choďte do toho a začnite to robiť!

<div class="Image__Medium">
  <YouTube videoId="sBVlSMc3tRs" />
</div>

Čo je skvelé na tom byť tvorca obsahu je fakt, že môžete začať tvoriť obsah, kým ste stále zamestnaní. Ak už sa vaše YouTube podnikanie rozbehne, môžete ísť do toho naplno alebo aj nie. Je to na vás. Avšak budete vo vzpriamenej pozícii. Budete mať moc zmeniť vašu kariéru a hľadať si prácu snov.

## Dôvod č.11: Trh na tvorbu digitálneho obsahu stále prudko rastie
Pokiaľ nemáte YouTube kanál, ešte vám vlak neušiel. Množstvo YouTuberov rastie každým rokom, ako aj počet divákov. Budúcnosť vyzerá priaznivo.

<div className="Image__Medium">
  <img src="./images/camera.jpg" alt="Digitálny fotoaparát" />
  <figcaption>Zdroj: Harrison Kugler, Unsplash</figcaption>
</div>

Keď vám ide tvorba obsahu, môžete vytvoriť digitálne kurzy, aby ste učili ľudí nové zručnosti a zarobili na tom. Silno verím v silu e-Learningu a rád by som bol toho súčasťou v nasledujúcich rokoch. E-learning bude pre vás obrovská príležitosť. Vedieť ako produkovať videá bude základom.

> V roku 2018 bola veľkosť globálneho trhu s digitálnym obsahom 12 miliárd dolárov a očakáva sa, že do konca roka 2025 to bude 34 miliárd dolárov
> — <cite>[marketwatch.com][content-creation-market-outlook]</cite>

## Bonus: Jeden dôvod, prečo nebyť YouTuberom v roku 2020
Asi ste to už uhádli. Je ním nedostatok času. Pripravte sa na nekonečné množstvo práce popri tom, ako chodíte do riadneho zamestnania. Ak tomu ten čas venujete, som si istý, že budete žať výhody do konca svojho života. Prajem vám na vašej ceste veľa šťastia.

## Záver
Ešte nie som YouTuber. Uplynulé mesiace som veľa študoval, čím som získal postrehy k napísaniu tohto príspevku. Verím v dôležitosť zdieľania osobných príbehov a myslím si, že video je pre tento účel najlepšie.

Teraz je moja príprava na konci. Dal som si termín začať najneskôr v januári 2020. Iste, moje videá nebudú dokonalé. Ale čím skôr si to uvedomíte, tým lepšie. Najdôležitejšie je začať, stlačiť tlačidlo pre nahrávanie a vytvoriť nejaký obsah.

<div class="Image__Medium">
  <YouTube videoId="ZXsQAXx_ao0" />
</div>

Som si istý, že sa v roku 2020 naučím veľa a vy sa môžete tiež! Ak si na video netrúfate, skúste namiesto toho blogovať. Medium je YouTube bloggerov a ak tam máte účet, môžete začať písať. Tak či tak, naučíte sa cenné zručnosti.

[//]: # (Used references)
[videos-vs-text]: https://idearocketanimation.com/17385-reasons-video-effective-text/
[linkedin-video]: https://blog.linkedin.com/2017/august/22/Introducing-LinkedIn-Video-Show-Your-Experience-and-Perspective
[linkedin-personal-branding]: https://www.amazon.com/LinkedIn-Personal-Branding-Ultimate-Guide-ebook/dp/B01LZI1EYJ/
[vra]: https://courses.seancannell.com/store/umPko4P4
[youtube-secrets]: https://www.amazon.com/YouTube-Secrets-Ultimate-Following-Influencer-ebook/dp/B07GL48G7L
[content-creation-market-outlook]: https://www.marketwatch.com/press-release/digital-content-market-2019-2025-precise-outlook-tencent-microsoft-sony-activision-blizzard-apple-google-amazon-facebook-2019-12-11
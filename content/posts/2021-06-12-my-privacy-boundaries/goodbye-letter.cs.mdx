---
title: Rozlučkový dopis
excerpt: Dopis pro mé kolegy z GlobalLogicu.
author: Vladimír Záhradník
date: 2018-12-21
categories: goodbye-letter globallogic
hero: ./images/letter.jpg
lang: cs_CZ
secret: true
---

*Rozlučkové dopisy mají ve firmách dlouhou tradici. Většinou v poslední den zaměstnání napíšete stručný email, kde poděkujete za příjemný čas strávený ve firmě a necháte na sebe kontakt, kdyby se s vámi chtěl nějaký bývalý kolega spojit. Takový dopis lidé často posílají na celou firmu.*

*Když jsem odcházel z GlobalLogicu v prosinci 2018, také jsem chtěl napsat rozlučkový dopis. Ale posílat ho na celou firmu, i lidem, které jsem pomalu neznal, mi přišlo příliš neosobní. Udělal jsem to jinak. Napsal jsem dopis, ve kterém jsem narážel i na věci, které pochopí jen můj tým. Byl tak mnohem více osobní a doufal jsem, že je i rozesměji. Při posílání tohoto dopisu jsem si vybral konkrétní lidi, jednotlivce. Každého jsem přidával zvlášť. Věděl jsem tak přesně, že to budou číst pouze ti, na kterých mi záleží.*

*Tento dopis byl přijat velice dobře. Všech pozitivně překvapil a mluvilo se o něm několik dní. Moje rozloučení se proto vydařilo tak, jak jsem si to představoval.*

*Níže ho přikládám tak, jak byl napsán. Vím, že ne všechno pochopíte, protože jste tam se mnou tehdy nepracovali, no alespoň budete mít představu, jak jsem se loučil já.*

TL; DR; Moje kontaktní informace jsou dole.

Ahojte,
jak již mnozí víte, dnes je můj poslední den v GlobalLogicu, končím po téměř třech letech. Zároveň je dnešní den zajímavý i tím, že je zimní slunovrat a venku je opravdový sníh.

Jsem rád, že jsem nakonec navzdory původnímu plánu skončit již 7.12. ještě zůstal. Zažil jsem řidičskou příhodu Jana Hricku, kterou mu budete připomínat po mnoho let, podobně jako mně můj běh na horské cyklistické dráze. K tomu jen tolik, že jsem byl střízlivý a udělal bych to zas :)

Po téměř osmi letech jako zaměstnanec jsem se rozhodl vyzkoušet i druhou stranu mince. Ať už to dopadne jak chce. Udělám však vše proto, abych uspěl tak, jako dosud vždy. Moje první měsíce už mám naplánovány, na delší období mám několik vizí. Uvidím, jakou cestou se nakonec vydám. A pokud by mi to přece jen nevyšlo, tak to budu brát jako moje nejdelší Velké prázdniny v životě.

Pracovat budu hlavně v Prešově, ale z Košic se zcela nestáhnu. Na to tu mám příliš mnoho aktivit. Pravděpodobně mě potkáte na meetupech organizovaných Danem Kuchtou, také na EastcodeSessions a leckde jinde, kde bude zajímavý host. V neposlední řadě mě budete moci poetkat i v mém řečnickém klubu. Jak ukázal můj improvizovaný projev v úterý, ještě se mám v čem zlepšovat...

GlobalLogic a hlavně Kestra byly pro mě hlavně o kolektivu. I když se vám to nemusí zdát, bude mi atmosféra našeho labu chybět. Pokud budu někdy chybět i já vám, budete mít možnost někdy se mnou zajít na oběd. Jano Haláček vám rád řekne, když to bude aktuální. Rád přijdu i na teambuildingy, pokud mě Karči pozve. Neopijete mě sice, ale zkoušet to můžete. A kdoví, možná se s vámi setkám i v labu, když mě nějaká dobrá duše pustí dovnitř.

Pokud jste to dočetli až sem, přeji vám příjemné a klidné svátky a málo přesčasů. Držte se!

Díky,<br />
Vlado

Můj kontakt:<br/>
Více lidem jsem zmiňoval, že mám e-vizitku. Ty papírové zatím ještě ne :)<br />
Najdete mě na:<br />
https://vladimir-zahradnik.mojeid.cz/

Postarám se, aby tyto údaje byly vždy aktuální.

Pokud preferujete e-mail, zde je seznam adres podle priority použití:<br />
`vladimir.zahradnik@ {protonmail.com | gmail.com | outlook.sk }`
